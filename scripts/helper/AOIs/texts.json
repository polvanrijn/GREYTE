{
  "texts" : [
    {
      "topic" : "yellow jersey",
      "title" : "Waarom is de gele trui geel?",
      "paragraphs" : [
        "De gele trui kennen we uit het wielrennen. Frankrijk organiseert jaarlijks \nde bekendste wielerwedstrijd van de wereld. De winnaar krijgt twee zoenen van \nde rondemissen en een frisse gele trui. Maar waarom is de gele trui eigenlijk geel?",
        "De eerste gele trui werd een eeuw geleden uitgereikt. De wielerwedstrijd werd door \neen modebewuste wielrenner gewonnen. Hij was niet zo blij met zijn shirt, want hij vond dat hij eruitzag als een kanarie. Door de felle kleur van zijn jasje zou hij te veel opvallen. Daardoor kon hij bijna niet meer ongemerkt uit het peloton ontsnappen.",
        "Waarom is er eigenlijk voor de kleur geel gekozen? Nou, dat zit zo. Organisator van \nde wedstrijd was een gele sportkrant. Het idee was dat er een link zou worden gelegd tussen \nde gele trui en hun krant. En dat lukte, want naarmate de wedstrijd populairder werd, werden er steeds meer kranten verkocht.",
        "De gele trui kreeg navolging. Er kwam een groene trui voor het puntenklassement, een witte trui voor het jongerenklassement en de zogenaamde bolletjestrui, een witte trui met stippen, voor \nhet bergklassement. Veel wielerwedstrijden volgden het voorbeeld van de gele trui. Zo bestaan er inmiddels leiderstruien in alle kleuren.",
        "Met bloed, zweet en tranen won de beste wielrenner maar liefst negentig keer het gele sportshirt. Het is wel jammer dat hij niet honderd keer heeft gewonnen, want dan had hij ook \nde bijbehorende inloopkast cadeau gekregen!"
      ],
      "questions" : [
        {
          "question" : "Waarom is er voor de kleur geel gekozen?",
          "options": [
            "Het was de lievelingskleur van de organisator",
          	"Omdat de eerste winnaar een gele fiets had",
          	"De krant die de wedstrijd organiseerde werd op geel papier gedrukt",
          	"Omdat alle andere kleuren al door andere wedstrijden werden gebruikt"
          ],
          "correct" : 3
        },
        {
          "question" : "Wanneer krijgen renners een gele inloopkast cadeau?",
          "options": [
            "Als ze honderd gele truien hebben gewonnen",
          	"Als ze een recordtijd hebben neergezet",
          	"Als ze de gehele wedstrijd geen doping hebben gebruikt",
          	"Als ze veertig bolletjestruien hebben gewonnen"
          ],
          "correct" : 1
        }
      ]
    },
    {
      "topic" : "climate change",
      "title" : "Wat kun jij doen tegen klimaatverandering?",
      "paragraphs" : [
        "Het klimaat verandert doordat de temperatuur op aarde stijgt. De reden daarvoor is dat er steeds meer broeikasgassen zoals koolstofdioxide in de lucht komen. De mens is grotendeels verantwoordelijk voor de opwarming van de aarde.",
        "Broeikasgassen zoals koolstofdioxide en waterdamp komen van nature in de atmosfeer voor. Ze houden de warmte van de zon gedeeltelijk vast. Zonder deze broeikasgassen zou het op aarde veel kouder zijn dan nu. Maar inmiddels is dit broeikaseffect flink door de mens versterkt, doordat we veel van de fossiele brandstoffen zijn gaan verbranden. ",
        "Bij de verbranding van deze brandstoffen komt koolstofdioxide vrij. Er zit nu veertig procent meer koolstofdioxide in de lucht dan een paar eeuwen geleden. Al deze broeikasgassen zorgen ervoor dat de aarde opwarmt. Het is nu gemiddeld een halve graad warmer dan een eeuw geleden.",
        "Door de stijging van de temperatuur verandert het klimaat. Is daar nog iets aan te doen? \nBekende wetenschappers denken van wel. Zij zeggen dat we de gevolgen voor het klimaat waarschijnlijk nog kunnen beheersen als het klimaat niet meer dan twee graden opwarmt. Dat kan alleen als er minder broeikasgassen worden uitgestoten. Daar zijn maatregelen voor nodig.",
        "Ook jij kan een steentje bijdragen in de strijd tegen klimaatverandering. We geven \neen paar tips. Ga zuinig om met energie en stap over op een duurzame energieproducent. Wees je ervan bewust dat vliegtuigen veel bijdragen aan het broeikaseffect. Maak dus geen gebruik van vliegreizen en ga met de bus of de trein naar je vakantiebestemming."
      ],
      "questions" : [
        {
          "question" : "Wat moet er volgens wetenschappers gebeuren om de klimaatverandering tegen te gaan?",
          "options": [
            "Mensen moeten minder op vakantie gaan",
          	"De temperatuursstijging mag in de volgende tien jaar niet meer dan zes graden zijn",
          	"Het klimaat mag niet meer dan twee graden opwarmen",
          	"Er is inmiddels helemaal niets meer tegen te doen"
          ],
          "correct" : 3
        },
        {
          "question" : "Wat kan jij doen tegen klimaatverandering?",
          "options": [
            "Minder exotische producten consumeren",
          	"Zo veel mogelijk de trein nemen",
          	"Overstappen op kernenergie",
          	"Zo veel mogelijk het vliegtuig nemen"
          ],
          "correct" : 2
        }
      ]
    },
    {
      "topic" : "dialects",
      "title" : "Dialect en vooroordelen",
      "paragraphs" : [
        "Krijg toch allemaal de kolere! Dit werd in een verfilming van een bekend kinderboek gezongen. \nDe acteur is door zijn optreden in de film tot een typisch voorbeeld van een straatjongen uit \nde hoofdstad uitgegroeid. Door zulke figuren ontstaan regelmatig vooroordelen. Die kunnen gebaseerd zijn op uiterlijk en afkomst, maar ook taal kan daar een belangrijke rol in hebben.",
        "Dialecten worden door veel mensen als een minderwaardige vorm van taal gezien. Ze beschouwen personen die in een dialect spreken vaker als dom. Amsterdammers worden door sommige mensen gezien als brutaal, onbeschoft en direct. Hun taalgebruik wordt vaak laag gewaardeerd. Het heeft een negatief imago.",
        "Niet alle dialecten worden op dezelfde manier beoordeeld. In steden wordt de volkstaal vooral binnen de lagere klasse gesproken. Hierdoor worden stadsdialecten sneller in verband gebracht met een lager milieu. Amsterdams wordt daardoor met een lage klasse geassocieerd.",
        "Bij streekdialecten is dat anders. Op het platteland spreken meer mensen de streektaal dan \nin de stad. Verder bestaat er in tegenstelling tot de stadsdialecten voor streekdialecten vaak een sterke lobby. Daardoor is er een duidelijk verschil tussen hoe er over stadsdialecten en plattelandsdialecten wordt gedacht.",
        "Er worden steeds meer zangers bekend met liedjes die ze in hun eigen dialect zingen. Door \nzulke artiesten komt er langzamerhand meer waardering voor de volkstaal. Toch zullen \nveel vooroordelen over het dialect niet snel verdwijnen. Amsterdammers moeten zich daar echter vooral niets van aantrekken, want taal blijft altijd een prachtige manier om te laten zien wie je bent."
      ],
      "questions" : [
        {
          "question" : "Waarmee kan volgens de tekst de waardering voor volkstalen worden verhoogd?",
          "options": [
            "Door boeken die in de volkstaal zijn geschreven",
          	"Door films waarin een volkstaal wordt gesproken",
          	"Door artiesten die in de volkstaal zingen",
          	"Door meer marketing voor volkstaal"
          ],
          "correct" : 3
        },
        {
          "question" : "Waarom worden streekdialecten vaak beter gewaardeerd dan stadsdialecten?",
          "options": [
            "Op het platteland spreekt vaak iedereen streektaal",
          	"In de stad wordt een dialect met de elite geassocieerd",
          	"Streekdialecten hebben een grotere woordenschat dan stadsdialecten",
          	"Streekdialecten zijn exclusiever dan stadsdialecten"
          ],
          "correct" : 1
        }
      ]
    },
    {
      "topic" : "wild animals",
      "title" : "De wolf is terug. Wie volgt?",
      "paragraphs" : [
        "De wolf lijkt weer een vaste bewoner van ons land te worden. Er zijn de laatste tijd elke week meer meldingen van rondtrekkende wolven. En dat is nog maar het begin. Want het gaat zo goed met \nde roofdieren dat we na de wolf nog meer dieren kunnen verwachten.",
        "De goudjakhals is waarschijnlijk het eerstvolgende beest dat zich hier gaat vestigen. Vorig jaar werd er al een goudjakhals op de heide gezien. Dit schepsel is, net als de wolf, een hondachtige. Sinds tien jaar breiden de jakhalzen zich uit. Het beest is al vanuit het buitenland onderweg hierheen.",
        "Ook de lynx is op weg naar ons land. Deze katachtige is net zo groot als een herdershond en breidt zich langzaam uit. Dat komt doordat katachtigen zich minder snel voortplanten dan hondensoorten zoals de jakhals en de wolf. Toch houden natuurliefhebbers al jaren rekening met \nde komst van de lynx.",
        "En hoe zit het met de beren? Die kun je je hier haast niet voorstellen. Toch kwam de bruine beer tot in de middeleeuwen in ons land voor. De beer is sindsdien steeds verder teruggedrongen. Maar nu is ook de beer met een voorzichtige terugkeer bezig.",
        "Hoe lang het nog gaat duren totdat dit wild weer terugkeert, dat is koffiedik kijken. Voorlopig kunnen we weer genieten van de teruggekeerde beesten, zoals de wilde kat en de wolf. Dat is al heel mooi. Maar ooit, zeker weten, komen er nog meer dieren bij."
      ],
      "questions" : [
        {
          "question" : "Waarom breidt de lynx zich langzaam uit?",
          "options": [
            "Omdat er in Nederland voor de lynx te weinig te eten is",
          	"Omdat de lynx in tegenstelling tot de wolf een katachtige is",
          	"Omdat de lynx zich nog steeds niet van zijn verdrijving heeft hersteld",
          	"Omdat ze door wilde zwijnen worden opgegeten"
          ],
          "correct" : 2
        },
        {
          "question" : "Wanneer kwam de beer het laatst in Nederland in de natuur voor?",
          "options": [
            "In de jaren '50",
          	"Rond 200 na Christus",
          	"Afgelopen zomer",
          	"In de middeleeuwen"
          ],
          "correct" : 4
        }
      ]
    },
    {
      "topic" : "selfdriving cars",
      "title" : "De communicerende zelfrijdende auto",
      "paragraphs" : [
        "De laatste tijd is de zelfrijdende auto vaak in het nieuws. Maar hoe werken zelfrijdende auto's eigenlijk? Een zelfrijdende auto kan in tegenstelling tot normale auto's met zijn omgeving en met andere zelfrijdende auto's communiceren. Door meer communicatie in het verkeer \nkunnen veel gevaren worden vermeden.",
        "Enkele voorbeelden. Op de snelweg is een file ontstaan. Als een auto de oprit opgaat en de file inrijdt, wordt er een signaaltje naar de auto gestuurd: pas op, file! Ook als haast geboden is, is communicatie belangrijk. Politieauto's, brandweerwagens en ambulances zenden een signaal naar auto's die voor ze rijden: pas op, ik kom eraan. Auto's kunnen zo veel sneller dan nu reageren.",
        "Naast waarschuwingen vanuit zijn omgeving kunnen auto's ook signalen van verkeerslichten opvangen. De snelheid van de auto past zich aan de verkeerslichten aan. Hierdoor hoeft de auto nooit voor een rood stoplicht te wachten. Hij rijdt eigenlijk voortdurend in \neen groene golf. Hierdoor zijn op de lange termijn voor meer verkeer minder stoplichten nodig.",
        "Net als bij een normale auto kan een vaste snelheid worden ingesteld met een snelheidsregelaar. Zelfrijdende auto's met een automatische snelheidsregelaar passen de ingestelde snelheid \naan het verkeer in de buurt van de auto aan. Als de auto voor je remt, dan remt jouw auto ook. En hij trekt weer op als de auto voor je harder gaat rijden.",
        "Als een zelfrijdende auto een onverwacht gevaar opmerkt, kan hij deze informatie op internet zetten. Zodra een andere zelfrijdende auto de gevaarlijke situatie nadert, krijgt die via internet een waarschuwing en kan hij zijn rijgedrag aanpassen."
      ],
      "questions" : [
        {
          "question" : "Waarom zouden zelfrijdende auto's veiliger zijn?",
          "options": [
            "Ze communiceren met elkaar",
          	"Ze hebben erg goede airbags",
          	"Ze zijn goed te herkennen op straat",
          	"Ze houden zich altijd aan de verkeersregels"
          ],
          "correct" : 1
        },
        {
          "question" : "Hoe worden andere auto's over een onveilige situatie geïnformeerd?",
          "options": [
            "Door een signaal via Bluetooth",
          	"Door een infrarood verbinding tussen de auto's",
          	"Door informatie die op het internet staat",
          	"Door hard te toeteren"
          ],
          "correct" : 3
        }
      ]
    },
    {
      "topic" : "robots",
      "title" : "Zora de zorgrobot",
      "paragraphs" : [
        "Zora is een pratende zorgrobot. Ze zingt en ze knuffelt en ze heeft veel vrienden. Toch roept haar komst ook vragen op over de toekomst van de zorg. Hoe vinden de bewoners van verzorgingshuizen de robot?",
        "Als de robot binnenstapt, kijken de bewoners nog strak voor zich uit. Zora zingt \neen bekend liedje. Het publiek luistert een beetje verbaasd toe. Tot de pop opnieuw het refrein inzet. Dan zingen de bewoners zachtjes mee. De robot heeft bereikt waarvoor ze is gekocht. Ze brengt haar huisgenoten een groot plezier.",
        "Ze ziet eruit zoals een kind een robot zou tekenen. Maar ze praat als een mens en ze zoekt contact. Ze heeft ogen die heen en weer bewegen, ze loopt en ze kan dansen. En ze kan ook \neen knuffel geven. Hierdoor zorgt ze voor veel vrolijkheid, vooral bij de ouderen met dementie.",
        "Zora kost veel geld. Maar volgens de programmamanager voor welzijn kan ze de ouderen activeren. Ze prikkelt de bewoners om te bewegen, liedjes te zingen en te luisteren naar haar verhalen. Zora kan ook de oefeningen voordoen bij de gymles van ouderen, zodat de fysiotherapeut kan zien of ze het goed doen.",
        "Ondanks de positieve inbreng van de zorgrobot kan er weerstand zijn tegen de nieuwe techniek. Zo kan de angst ontstaan dat de hulp minder tijd in het huis doorbrengt. Maar dat gaat niet gebeuren met deze robot. Zora gaat volgens de manager geen personeel vervangen. Ze is alleen maar \neen extraatje."
      ],
      "questions" : [
        {
          "question" : "Waarom zal Zora geen personeel gaan vervangen?",
          "options": [
            "Ze kan het personeel helemaal niet ondersteunen",
          	"Ouderen zijn bang voor Zora",
          	"Ze is slechts een extraatje",
          	"Ouderen laten zich niet graag helpen door een robot"
          ],
          "correct" : 3
        },
        {
          "question" : "Waarom is er voor gekozen om Zora ondanks haar hoge prijs aan te schaffen?",
          "options": [
            "Ze prikkelt de bewoners om te bewegen",
          	"Ze herinnert ouderen eraan om hun medicijnen te nemen",
          	"Ze kan heel erg goed dansen",
          	"Het verzorgingshuis heeft een subsidie gekregen"
          ],
          "correct" : 1
        }
      ]
    }
  ],
  "practice": [
    {
    "title" : "Beroep: spion",
    "paragraphs" : [
        "Hoe is het eigenlijk om een spion bij de veiligheidsdienst te zijn? Het is zeker niet zoals in sommige films wordt gesuggereerd. Het werk wordt over veel mensen verdeeld, er worden geen wapens gedragen en niemand mag worden vermoord.",
        "Maar wat doet een spion dan wel? Het werk bestaat vooral uit contact met mensen maken om informatie te verkrijgen. Hiervoor wordt net als in de film wel eens een microfoontje of een camera op een handige plek opgehangen. Ook worden personen gevolgd en geobserveerd.",
        "Deze werkzaamheden worden door drie personen uitgevoerd. De acquisiteur neemt contact op met de mensen. Het plaatsen van een microfoontje of een camera wordt door de elektronicus gedaan. En de observant is er speciaal voor om personen te volgen en te observeren.",
        "In tegenstelling tot de politie mogen spionnen geen mensen arresteren. Wanneer de veiligheidsdienst weet dat iemand plannen maakt om de nationale veiligheid in gevaar te brengen, dan wordt een brief aan justitie geschreven. In die brief staat informatie waar de politie weer verder onderzoek naar kan doen.",
        "En waaraan kan je een spion herkennen? Als het goed is, kun je een spion nooit herkennen. De medewerkers van de veiligheidsdienst dragen in ieder geval geen hoed of lange regenjas. Ze zitten zeker ook niet de hele dag van achter een krant op een bankje naar mensen te gluren."
    ],
    "questions" : [
        {
          "question" : "Welke werkzaamheden voert de veiligheidsdienst uit?",
          "options": [
            "Verdachte mensen met zwaailicht achtervolgen",
          	"Met een krant op een bankje zitten en mensen observeren",
          	"Contact met mensen opnemen, afluisteren en personen volgen en observeren",
          	"Contact met mensen opnemen, met justitie telefoneren en personen volgen en observeren"
          ],
          "correct" : 3
        },
        {
          "question" : "Welke drie personen voeren deze werkzaamheden uit?",
          "options": [
            "De acquisiteur, de mechanicus en de observant",
          	"De agent, de inspecteur en de rechercheur",
          	"De speurder, de webdetective en de politiedetective",
          	"De acquisiteur, de elektronicus en de observant"
          ],
          "correct" : 4 
        }
      ]
    }
]
}